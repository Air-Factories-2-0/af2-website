---
title: "Cos'è Air Factories 2.0?"
weight: 2
header_menu: true
---

![altImage](images/other/test.jpeg)

#### L'esperienza Air Factories

Durante il picco dell'emergenza COVID-19, alcuni ricercatori del Dipartimento
di Ingegneria dell'Università di Messina, con il supporto di alcune startup innovative, hanno
realizzato una infrastruttura immateriale che ha permesso di mettere agilmente in rete la
capacità di produzione di 3D maker volontari. La piattaforma no-profit "Air Factories"
(www.airfactories.org) ha gestito decine di call-to-action provenienti da strutture pubbliche
e coordinato l'azione di centinaia di 3D maker in tutta Italia secondo la teoria della "fabbrica
distribuita". Anche sotto stress, la piattaforma si è dimostrata agile e responsiva. In poche
settimane ha permesso la realizzazione di più di 4000 pezzi. Tra gli oltre 40 committenti,
hanno figurato l'Ospedale Niguarda di Milano, il Gemelli di Roma, la Croce Rossa Italiana e
la Protezione Civile della Regione Lombardia. Le produzioni più richieste sono state: visiere
protettive, valvole e connettori per ventilatori polmonari, tendi-mascherine. Del progetto
hanno parlato, tra gli altri, il Corriere.it il 20 Aprile e il tg Leonardo di Rai 3 il 19 Maggio.

#### Che problemi abbiamo riscontrato?

Il principale problema della piattaforma Air Factories è stata l'impossibilità di certificare i processi
produttivi e quindi i prodotti realizzati, per via delle numerose incognite relative al reale
rispetto dei parametri di stampa da parte dei 3D maker coinvolti. Ciò ha reso impossibile la
distribuzione di dispositivi medicali o di protezione individuale nella fasi successive al
lockdown, una volta cessata la condizione di comprovata emergenza. Si è quindi rilevata la
necessità di re-ingegnerizzare la piattaforma, superando le difficoltà riscontrate per la
certificazione dei prodotti. Ciò per consentire una risposta efficace sia nella fase di
emergenza che in quella di superamento dell'emergenza, grazie alla produzione di
dispositivi ufficialmente distribuibili. La nuova piattaforma sarà utile anche nel caso di
emergenze future, di qualunque natura, in quanto in grado di prototipare e produrre nuovi
dispositivi emergenziali con tempi di risposta rapidi.

#### Lo scenario di riferimento

Scopo finale del progetto Air Factories 2.0 è l'implementazione di una catena di produzione intelligente,decentralizzata, sostenibile e resiliente che consenta la prototipazione rapida di nuoviprogetti e garantisca la certificabilità dei pezzi prodotti. Gli attori coinvolti sono i seguenti: -Air Designer: mettono a punto nuovi progetti da produrre nella fabbrica distribuita e la utilizzano per la prototipazione dei primi pezzi. - Air Maker: agiscono sia da validatori dei progetti in fase di prototipazione del prodotto che da produttori di pezzi finiti. - Air Caller: sono coloro che richiedono la produzione di un certo numero di pezzi finiti da parte della fabbrica distribuita. - Air Admin: agiscono da gestori della fabbrica mappando semi-automaticamente le richieste con la capacità di produzione degli Air Maker. L'attuale versione della piattaforma Air Factories mette in comunicazione Air Caller e Air Makertramite la mediazione degli Air Admin. Essa è centralizzata e svolge il suo compito in modo non strutturalmente trasparente e verificabile dall'esterno. Gli Air Maker utilizzano classiche stampanti 3D per cui la produzione non è verificabile da remoto. Infine, la raccomandazionedel materiale da utilizzare per la stampa è stata finora applicata su basi prettamente fiduciarie.


#### L'idea progettuale di Air Factories 2.0

Obiettivo principale del progetto Air Factories 2.0 è relativo alla progettazione,implementazione e testing dei seguenti deliverable: - Air Factories 2.0: nuova piattaforma software basata sull'utilizzo di tecnologie blockchain. Requisito fondamentale è limitare il ruolo degli Air Admin. Potenzialmente tale ruolo dovrebbe sparire per rendere la fabbrica una infrastruttura totalmente decentralizzata e trasparente. - Air Kit: kit universale basato su tecnologie a crypto-processor, per la trasformazione di classiche stampanti 3D in nodi della rete blockchain che costituirà la fabbrica distribuita. - Air Printer: stampante 3D "a basso costo", modulare e con Air Kit incorporato, che consenta a chiunque di costruire, partendo dalle materie prime, un'entità costituente la fabbrica distribuita, abbattendo costi e tempi di logistica. Ulteriore obiettivo del progetto è l'applicazione di metodologie per l'identificazione remota dei materiali usati in produzione al fine della compatibilità biologica in funzione dei diversi prodotti.
